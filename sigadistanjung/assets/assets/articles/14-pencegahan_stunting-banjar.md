# Mancagah Stunting/Kardil

Stunting ialah Kundisi kagagalan tumbuh pada kakanak balita ( bawah lima tahun) gara-gara kakurangan gizi kronis (sudah lawas) tarutama rahat 1000 hari pamulaan kahidupan.

Anak Stunting kalihatan labih kardil/handap kabila ditataikan lawan anak nang saumuran inya.

Cara gasan mancagah stunting yaitu nang kaya ngini : 

1. Kabila batianan, Uma nang batianan dianjurakan makan labih banyak dari nang rajin, banyak makan buah lawan sayur, langkapi lawan lauk pauk (iwak, hintalu, hayam, daging, dll).
2. Maminum tablet tambah darah, sawaktu batianan lawan disambung sampai masa nifas/habis baranak gasan mancagah anemia (kurang darah) wan manjaga sistim katahanan tubuh.
3. Malakukan IMD (Inisiasi Menyusu Dini), Bayi mandapatkan ASI kolostrum nang  banyak zat gizi gasan daya tahan tubuh wan katahanan tarhadap infiksi. IMD ngitu pas bayi diranakakan langsung ditiharapakan di dada mamanya sampai paling kada 1 jam.
4. Mahadapi kakurangan iodium, dengan mamastiakan mamakai uyah yang bayodium supaya mambantu partumbuhan wan parkambangan janin wan mancagah bayi lahir cacat. Cara manyimpan uyahnya jua babaik supaya kandungan Yodiumnya kada hilang, yaitu dimasukan kadalam wadah nang tatutup 
5. Hanya mambarii banyu susu mama haja atau ASI Eksklusif 0-6 Bulan gasan bayi. Kabutuhan gizi pada bayi usia 0-6 bulan mayu haja dari banyu susu mama atau ASI. 
6. Mambarii banyu susu mama atau ASI hinggan 23 bulan basamaan lawan mambarii MP-ASI (Makanan Pandamping ASI), ASI tarus dibarii sakahandak bayi, amun sudah masuk umur 6 bulan bayi parlu dibari Makanan Pandamping ASI.
7. Maobati anak nang kacacingan, manjaga kabarasihan lingkungan, mambasuh tangan lawan sabun wan mamakai sandal mun bajalanan kaluar rumah.
8. Mambarii anak Imunisasi Dasar Langkap,  Imunisasi langkap manjadiakan kakanak tatap sihat gasan inya saurang wan lingkungannya.
- Hepatitis B (HB)
- Poliomyelitis (Polio wan IPV)
- Tuberculosis (BCG)
- Difteri (DPT)
- Pertusis (DPT)
- Tetanus (DPT)
- Pneumonia wan Meningitis (Hib)
- Campak
9. Tarsadianya akses/jalur gasan Banyu nang Barasih, 
Sumur tabuk, sumur pompa, kran umum wan sumbar/mata banyu harus dijaga bangunannya supaya kada rusak. Lantai sumur sabaiknya tahan banyu (diplester) wan kada, bibir sumur wan dinding sumur harus diplistir. Jarak kaandakan sumbar banyu lawan jamban wan wadah pambuangan sampah minimal 10 meter.
10. Batarusan manggunaakan jamban sihat, Kada marigati/mancamari sumber banyu wan tanah. Lingkungan barasih, sihat, wan kada babau. Kada mangundang/manyababkan datangnya lalat/lipas/serangga nang dapat manularkan panyakit. 
